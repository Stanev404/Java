Домашна работа 7 / седмица 10 
# Управление на изключения. Вход и изход в Java 
 
**Задача 1.** Да се реализира процесът на доставяне и продажба на пакетирани стоки в склад.  
Клас **Goods (Стока)** се определя от: име, доставна цена и процент надценка. 
Клас **Фирма (Company)** се определя от: име и идентификационен номер. 
Клас **Фактура (Invoice)** се определя от: номер на фактурата, доставчик, получател, дата на издаване, стока, която се продава (считаме, че е само една), количество на стоката, която се продава. Трябва да се реализира минимум един метод:  
• метод за изчисляване на общата стойност на фактурата. 
Клас **Недостатъчно количество стоки (InsufficientQuatityOfGoodsException)**. Класът ще описва изключение за недостатъчно количество от дадена стока. 
Клас **Store (Склад)** се определя от: стока (в склада се продава само един вид стока); налично количество от стоката, която се продава; собственик (фирмата, чиято собственост е склада); списък с клиенти (фирми, които купуват стоки от склада). Трябва да се реализират минимум следните методи: 
• Доставка на определено количество от стоката, която се продава в склада 
• Продажба на определено количество от стоката, която се продава в склада. Методът трябва да хвърля изключение от тип InsufficientQuatityOfGoodsException, при положение, че няма налични стоки за продажба в склада. 
• Създаване на фактура, при осъществяване на продажба. 
• Запис на фактура във файл (всяка фактура се записва в отделен файл). 
• Четене на фактура от файл и показване на данните във фактурата. 
В метод **main()**: 
• създайте обекти от класовете и тествайте методите. 
• **Сериализирайте и десериализирайте** обект от клас Стока (направете необходимите промени в декларацията на класа, за да можете да реализирате сериализацията).
