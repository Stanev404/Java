Домашна работа № 5 / седмица 6 
# Абстрактни класове и интерфейси 
 
**Задача 1.** Създайте следната йерархия от класове, абстрактни класове и интерфейси: 
1. Пратка (Shipment) е нещо, което може да бъде транспортирано от едно място до друго и за него може да се реализира метод, който да определи колко е цената за транспортирането (shippingPrice()) 
2. Кутия (Box), определя се от три размера и има минимум следните методи: 
• Конструктор с три параметъра 
• Метод за изчисляване на обема 
3. Материал (Material), определя се от име и индикатор дали е чуплив или не. Трябва да се реализират минимум следните методи: • Конструктор с два параметъра 
• Показване на данните, които определят материала 
4. Елемент (Element) – направен е от определено количество (тегло в кг.) от един вид материал. Трябва да се реализират минимум следните методи: 
• Конструктор два параметъра 
• Метод, който определя дали елементът е чуплив 
• Показване на данните, които определят елемента; 
5. Артикул (Item) е предмет, който е опакован в кутия, има адрес за доставка, цена за доставка за кг., брой елементи, от които се състои и списък с елементи, от които се състои. Трябва да се реализират минимум следните методи: 
• Конструктор с четири параметъра 
• Метод за добавяне на елемент в списъка с елементи 
• Метод за определяне на общото тегло на артикула 
• Метод за определяне на цената за доставяне на артикула. 
• Метод за показване на елементите на артикула 
• Метод за показване на данните, които определят артикула 
6. Обзавеждане (Furniture), определя се от марка. Методи:  
• Конструктор с пет параметъра 
•Изчисляване на теглото 
• Метод, който определя дали обзавеждането е чупливо (обзавеждането е чупливо, ако поне един от елементите му е чуплив) 
• Метод за определяне на цената за транспортирането (shippingPrice()). Цената за транспортирането се определя така: ако артикула е чуплив, то цената за транспортиране се увеличава с 1.5 % 7. Обувки (Shoes), определя се от индикатор, дали обувките могат да бъдат премерени при доставката. Трябва да се реализират минимум следните методи: 
• Конструктор с пет параметъра 
• Метод за определяне на цената за транспортирането (shippingPrice()). Цената за транспортиране на обувките се определя така: цената за килограм умножена по теглото на обувките. Ако обувките могат да се мерят, цената се увеличава с 3%. 
• Метод за показване на данните, които определят обувките 
8. Куриерска компания (CourierCompany) се определя от брой на артикулите, които са транспортирани и списък с артикулите, които са транспортирани. Трябва да се реализират минимум следните методи:  
• Конструктор с един параметър 
• Метод за добавяне на артикул в списъка 
• Метод за изчисляване на общата сума на приходите на куриерската компания 
• Метод за изчисляване на обема на всички пратки, които са транспортирани 
• Показване на данните, които определят куриерската компания 