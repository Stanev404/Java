Домашна работа №3 / седмица 4 
# Класове и обекти. Масиви. 

**Задача 1.** Да се реализира процес за наемане на работа и освобождаване от работа на служители в компания, като се имат предвид следните условия:  
**Служителят (Employee)** се определя от: име, пореден номер и месечна заплата. Необходимо е поредния номер на служителя да се задава автоматично, като всеки следващ номер е с 1 > от предходния. 
В клас Служител е необходимо да се реализират минимум следните методи:  
1. Конструктор за създаване на обект служител, с един параметър – името на служителя. Заплатата трябва да се инициализира с 0. Поредния номер на служителя трябва да се задава автоматично с 1 > от този на предходния служител. 
2. Метод за определяне на сумата за месечната заплата. 
3. Метод за увеличаване на заплатата с процент от нея. 
4. Метод, който връща стойността на заплатата. 
5. Метод, който отпечатва стойностите на член-данните. 
**Компанията (Company)** се определя от: име, максимален брой служители и списък със служители. 
В клас Компания е необходимо да се реализират минимум следните методи:  
1. Конструктор с два параметъра: име и максимален брой служители. 
2. Метод за наемане на служители на работа, който има два параметъра: Служител и заплата. Този метод добавя към списъка с наети служители, служителя който се предава като параметър на метода и задава заплатата му, която се предава като втори параметър на метода. 
3, Метод за освобождаване на служител от работа (метод за уволняване на служител), който е с един параметър от тип Служител. Този метод трябва да премахва уволнения служител от списъка със служители в компанията. 
4, Метод за показване на списъка със служители в компанията. 
5, Метод, който връща сумата от всички заплати на служители в компанията. 
6, Метод за увеличаване на заплатите на всички служители в компанията с един и същи процента за всички служители. 
7, Метод за увеличаване на заплатата на един служител. Методът има два аргумента: обект от тип Служител и процент за увеличаване на заплатата на служителя.
8, Метод, който отпечатва името, максималния брой служители и броя на наетите служители в компанията. 
Ако възникне нужда от допълнителни методи, които да Ви помогнат за манипулиране на обекти от тип Служител и тип Компания, трябва да ги включите в дефиницията на съответния клас Служител и/или клас Компания. 
Необходимо е запазите класовете Служител и Компания в отделни .java файлове (Employee.java и Company.java) 
**В main() метода на основния файл в проекта трябва да се реализира следното:** 
**1.** Да се създадат два масива от по 5 служители. 
**2.** Да се създадат два масива от по 5 стойности за заплатите на служителите. 
**3.** Да се създадат два обекта от тип Компания. 
**4.** В първата компания да наемете служителите от първия масив, а във втората компания да наемете служителите от втория масив. 
**5.** Да се уволнят по един служител от всяка компания. 6. Да тествате резултатите от изпълнението на: метода за увеличаване на заплатите на всички служители, метода за увеличаване на заплатата на един служите и метода, който връща сумата от всички заплати на служители във компанията.
